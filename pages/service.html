<!DOCTYPE html>
<html> 
  <head>
  <title>Extra service - Dierenkliniek De Beer</title>
  <link rel="shortcut icon" href="/dierenkliniekdebeer/src/favicon.ico">

  <link href="https://fonts.googleapis.com/icon?family=Material+Icons" rel="stylesheet">
  <link href="https://fonts.googleapis.com/css?family=Raleway|Roboto|Josefin+Sans" rel="stylesheet">
  <link rel="stylesheet" type="text/css" href="pagesStyle.css"/>
  <script src="https://ajax.googleapis.com/ajax/libs/jquery/3.1.1/jquery.min.js"></script>  
  <meta name="keywords" content="bezorgservice, bezorgen, assistente, assistentespreekuur, spreekuur, thuisservice, service, extra">
</head>

<body> 
  
  <div class="container">
  

<b>Extra service</b><br>

Wij vinden dat een dierenkliniek meer is dan alleen maar een plek waar u heen kunt om uw dier te laten nakijken en behandelen. Wij denken ook graag mee als het voor u even wat lastiger is om naar ons toe te komen. De meeste mensen weten al wel dat huisvisites ook mogelijk zijn, maar wist u ook dat u voer en medicijnen thuisgebracht kunt krijgen? En dat u, indien u dit wenst, maandelijks bezocht kunt worden door een van onze assistentes voor bijvoorbeeld het toedienen van pipetten, het knippen van nagels of het verwijderen van klitten?

Ook als u tijdelijk met uw huisdier(en) in het buitenland verblijft kunnen wij u van dienst zijn door u van te voren te voorzien van een EHBO-box met daarin de belangrijkste eerste hulp spulletjes. De box bevat ook een <a href="http://www.dierenkliniekdebeer.nl/pdf/EHBO%20boekje%20hond.pdf">informatieboekje</a> met uitleg. Dit geeft u iets meer tijd om vervolgens rustig op zoek te gaan naar een goede dierenarts terplekke.

Ook is het mogelijk om, op afspraak, bij ons het haar tussen de voetzooltjes van uw hond te laten bijknippen. Veel honden hoeven in verband met hun vacht nooit naar een trimsalon. Toch kunnen ook deze honden last krijgen van de haartjes die tussen de voetzooltjes groeien. Als deze te lang worden loopt dit voor uw hond niet prettig meer en glijden ze sneller uit op gladde vloeren.

Klik op de service naar keuze om meer erover te weten te komen.

Heeft u na het lezen van deze informatie nog vragen? Neemt u dan gerust contact op met de assistentes. <br><br>
  <br><br>
  <b>Assistentespreekuur</b><br>

Natuurlijk hoeft een dier niet voor ieder klein dingetje naar een dierenarts. Maar wanneer moet een dier nu wel of niet door een dierenarts gezien worden? Wij kunnen ons voorstellen dat dit voor u soms lastig in te schatten is. Natuurlijk kunt u daarvoor naar de assistentes bellen. Maar bij dierenkliniek De Beer is het ook mogelijk om voor kleinere zaken een afspraak te maken voor een assistenteconsult*. U kunt hier dan terecht voor zaken als:

Nagels knippen
Afvalbegeleiding
Informatie in het kader van ziektepreventie
Toedienen van antivlooien- en antiwormenmiddelen, oor- en oogzalven, etc.**
Advies omtrent voeding
Gebitscontrole van uw kat of hond
Het assistenteconsult is kosteloos, voor het knippen van nagels vragen wij een kleine vergoeding.
Mocht tijdens dit gratis consult blijken dat uw dier toch gezien moet worden door een dierenarts, is er direct de mogelijkheid hiervoor een afspraak in te plannen, indien noodzakelijk nog voor dezelfde dag.
*Wij hebben gemerkt dat een vast assistentespreekuur voor veel van onze cliënten lastig is, omdat zo'n vast tijdstip helaas soms slecht uitkomt. Omdat wij service hoog in het vaandel hebben staan, hebben we besloten het assistentespreekuur niet meer op een vast moment te doen, maar op aanvraag. Voelt u zich dus niet bezwaard om een assistenteconsult aan te vragen! Wij staan graag voor u klaar.

**Tijdens het assistenteconsult kunnen vanzelfsprekend alleen medicijnen worden toegediend die niet door een dierenarts toegediend hoeven te worden. Daarnaast dienen wij geen medicatie toe waarvan wij de werking niet kunnen garanderen, zoals dit het geval kan zijn bij medicatie gekocht bij een dierenwinkel of supermarkt.
<br><br>
  
  <b> DB bezorgservice</b><br>

Als u het lastig vindt om medicijnen of voer bij ons op te halen, bijvoorbeeld omdat u (tijdelijk) minder mobiel bent, of afhankelijk bent van anderen omdat u zelf geen vervoer heeft, dan kunt u gebruik maken van de DB bezorgservice.
De bezorgservice is geen abonnement en kan dus ook prima eenmalig verzorgd worden. U betaalt hiervoor € 2,50 per bezorging binnen Zwolle. Buiten Zwolle bezorgen is helaas nog niet mogelijk.
In verband met de administratiekosten (€ 7,95) bij het toesturen van een nota adviseren wij u om de geleverde medicijnen en/of voeding en bezorgkosten contant af te rekenen (geen pin aanwezig, is er wisselgeld nodig geeft u dit dan door als u de bezorgafspraak maakt).
Als u de rekening toegestuurd wilt krijgen ontvangt u deze later via Famed.
  <br><br>
  
  <b>Thuisservice</b><br>

Deze service is speciaal bedoeld voor mensen die moeilijk zelf bepaalde (be)handelingen bij hun dier kunnen uitvoeren of die het lastig vinden om voor deze (be)handelingen naar de praktijk te komen. Een van onze assistentes komt dan eens per maand bij u thuis om deze (be)handelingen te doen.
U kunt hiervoor een abonnement afsluiten, de abonnementskosten bedragen € 29,95 per maand. Deze kosten dienen per 3 maanden vooraf te worden betaald. Dit kan middels een machtiging die u aan ons afgeeft, waarna wij dit bedrag op een, met u afgesproken, datum van uw rekening zullen afschrijven. U kunt het natuurlijk ook contant betalen aan de assistente wanneer zij bij u komt.
De behandelingen die u de assistente kunt laten doen zijn o.a. anti-vlooien en/of tekenpipetten toedienen, ontwormingstabletten of pipetten toedienen, nagels knippen, klitten verwijderen (voor zover dit mogelijk is bij u thuis, uw dier moet het wel zonder roesje toelaten) en gebitscontrole.
Verder kan de assistente voer en/of medicijnen voor uw dier meebrengen.

Heeft u na het lezen van deze informatie nog vragen? Neemt u dan gerust contact op met de assistentes.
  <br><br>
  
  <b>EHBO box</b><br>

Hoe vaak gebeuren er tijdens de vakantie in het buitenland geen kleine ongelukjes met honden of katten... Ze trappen ergens in, springen ergens verkeerd af, zijn ineens aan de diarree of kunnen juist hun ontlasting niet kwijt. Allemaal van die dingen waarmee u thuis gauw even naar de dierenarts gaat.

In het buitenland is dat vaak lastiger. Ten eerste moet u een dierenarts zien te vinden en dan is er ook nog vaak de taal die het lastiger maakt.
Om een paar dagen te overbruggen bij kleine probleempjes hebben we een EHBO box samengesteld. Daarin vindt u onder andere verbandmiddelen, ontsmettingsmiddelen, een pincet, een tekentang, een spuit voor bijvoorbeeld dwangvoeren en een <a href="http://www.dierenkliniekdebeer.nl/pdf/EHBO%20boekje%20hond.pdf">EHBO boekje</a>.
Verder bevat de box een aantal medicijnen, zoals pijnstillers, diarreeremmers en een laxeermiddel. De medicijnen worden vanzelfsprekend afgestemd op het gewicht van uw hond of kat.
We hebben een box voor de kleine hond (tot 10kg) of de kat en een box voor de grote hond.

De prijs voor de box voor kleine honden en voor katten bedraagt € 45,-.
In losse onderdelen bedraagt de prijs € 66,17. Uw voordeel is dus € 21,17.

De prijs voor de box voor grote honden bedraagt € 55,-.
In losse onderdelen bedraagt de prijs € 81,35. Uw voordeel is dus € 26,35.

Wij leveren de box uitsluitend op bestelling. U kunt de box bestellen door een e-mail te sturen naar info@dierenkliniekdebeer.nl. Vermeldt u daarin uw naam, adres en telefoonnummer, zodat wij u kunnen bellen als de box voor u klaar staat.

Heeft u na het lezen van deze informatie nog vragen? Neemt u dan gerust contact op met de assistentes.
  <br><br>
  
  <b>DB Puppy-programma</b><br>

Een nieuwe pup in huis! Over het algemeen een hele leuke verandering binnen het huishouden. Maar, vaak ook veel werk! Iedereen wil natuurlijk dat de pup gezond opgroeit, maar wat is daar allemaal voor nodig? Wij kunnen ons voorstellen dat u soms door de bomen het bos niet meer ziet. Wanneer moet de pup nu gevaccineerd worden en hoe zat het ook alweer met de ontworming? Welke voeding is het beste en hoe zorgt u ervoor dat uw dier geen last krijgt van vlooien? En wanneer wisselt uw pup eigenlijk zijn gebit?

Al deze en nog veel meer vragen worden beantwoord tijdens ons nieuwe DB Puppy-programma. Binnen dit programma worden een aantal afspraken ingepland met u, op belangrijke tijdstippen in de ontwikkeling van uw pup. Uw pup wordt onder andere gecontroleerd op parasieten, het gebit wordt gecheckt en de groei in de gaten gehouden. U krijgt voorlichting over voeding en opvoeding en uw pup wordt op de juiste momenten gevaccineerd. Daarnaast komt natuurlijk de wormen-, vlooien- en tekenbestrijding aan bod.
Een soort 'pup-consultatiebureau' dus!

Wilt u hier meer over weten? Neemt u dan gerust contact op met onze assistentes.
   </div>
    
<div id="header">
    <a href="/dierenkliniekdebeer/" class="headerlink noselect">&larr; Terug</a>
  
    <a href="https://www.facebook.com/dierenkliniek.debeer" target="_blank"><img id="fb" width="32px" src="/dierenkliniekdebeer/src/facebook-3-128.png"></img></a>
    <a href="https://www.youtube.com/watch?v=W32156tmRvo" target="_blank"><img id="yt" width="32px" src="/dierenkliniekdebeer/src/youtube-128.png"></img></a>  
  </div>

  <div id="contact"><i class="material-icons noselect">contact_phone</i>
    <div id="contactcontent">
      Zwolle Centrum<br>
      Emmastraat 2<br>
      038-4214420 <br><br>
      Spoed/weekend:<br>
      0900-1155115
    </div>
  </div>
  
</body>
</html>
